---
title: 史记-管晏列传
tags: 
category: 
---

　　管仲（1）夷吾者，颍上人也。少时常与鲍叔（2）游，鲍叔牙知其贤。管仲贫困，常欺（3）鲍叔，鲍叔终善遇之，不以为言。已而鲍叔事齐公子小白（4），管仲事公子纠。及小白立为桓公，公子纠死（5），管仲囚焉。鲍叔遂进（6）管仲。管仲既用，任政于齐，齐桓公以霸，九合诸侯（7），一匡天下，管仲之谋也。

　　**管仲曰：“吾始困时，尝与鲍叔贾，分财利多自与，鲍叔不以我为贪，知我贫也。吾尝为鲍叔谋事而更穷困，鲍叔不以我为愚，知时有利不利也。吾尝三仕三见逐于君，鲍叔不以我为不肖，知我不遭时也。吾尝三战三走（8），鲍叔不以我怯，知我有老母也。公子纠败，召忽死之，吾幽囚受辱，鲍叔不以我为无耻，知我不羞小节而耻功名不显于天下也。生我者父母，知我者鲍子也。”**

　　鲍叔既进管仲，以身下之。子孙世禄（9）于齐，有封邑者十余世，常为名大夫。天下不多管仲之贤而多（10）鲍叔能知人也。

（1）管仲：名夷吾，春秋初期政治家。他由鲍叔牙牙推荐，被齐桓公任命为卿，尊称“仲父”，曾辅佐桓公成就霸业。颍上：颍水之滨。颍水源出今河南登封县，流至今安徽寿县入淮水。

（2）鲍叔牙：齐国大夫。游：交游，来往。

（3）欺：意谓占便宜。

（4）鲍叔牙事齐公子小白：鲍叔牙奉公子小白出奔莒国。公子小白，齐襄公弟，即齐桓公。管仲事公子纠：管仲、召忽奉公子纠出奔鲁国。公子纠，齐襄公弟。

（5）“公子纠死”二句：鲁国畏齐而杀公子纠，管仲请囚。事见《左传·庄公九年》。

（6）进：引荐。

（7）九合诸侯：多次召集各国诸侯会盟。一匡天下：使天下归正。当时诸侯无视周天子，互相攻伐，管仲辅佐齐桓公，一度制止混乱局面。匡，正。

（8）走：逃走。

（9）子孙世禄：子孙世世代代享受俸禄。

（10）多：称道，赞美。
